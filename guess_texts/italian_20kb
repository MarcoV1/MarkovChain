Il nostro treno corre verso Trieste, rossa polveriera d'Italia.

Oh! rabbia di sentirci, noi, poeti futuristi, portatori d'idee
esplosive, demolitori della vecchia Italia, imprigionati in uno
scompartimento come aquile in una gabbia.... Ma le anime nostre
s'avventano nel buio, precedendo la locomotiva che si sforza di
seguirci.

Non è lontano il giorno in cui per forza si dovranno constatare sui
nostri cadaveri ammonticchiati la straziante sincerità del nostro
programma e la tragica serietà della nostra violenza. Questo però non
c'impedisce di essere allegri, pazzamente allegri, questa sera, non
foss'altro che per schernire la lentezza del treno sgangherato che ci
trasporta, scricchiolando per tutta la sua nera ossatura, battendo i
denti sonori, trascinando le ferree pantofole e sdraiandosi in tutte
le stazioni come un ubbriaco nella luce vinosa di tutte le bettole:
Treviglio, Brescia, Verona....

— Bando alla musoneria e alla gravità!

— Noi andremo alla guerra danzando e cantando.

— Ecco Vicenza.... Questa nebbia puzza di vecchia beghina! osserva Aldo
Palazzeschi.

— Attraversiamo infatti l'anima tabaccosa e ammuffita del senatore
Fogazzaro.... Che schifo!

Centinaia di fanali elettrici sfilano davanti a noi, a destra e a
sinistra.... Sono i nostri luminosi sputacchi futuristi, lanciati nelle
tenebre immonde.

All'alba, il confine: tragici burroni sassosi, probabile teatro di una
battaglia di domani. Ognuno di noi già si sceglie, muto, il suo posto
di combattimento.

Io non vidi la faccia mia in quel momento: ma se anche l’avessi vista
non riuscirei a descriverla. La gioia di possedere finalmente la chiave
del segreto fu subito superata dalla terribile necessità di rispondere
alle ingenue domande del giovane. Vi giuro che avrei con molto piacere
veduto qualcuno di voi al mio posto!

Finalmente, Trieste!... Un crepitare di grida infiammate, un
lampeggiante scoppiare di urrah! Tutti i nostri amici son venuti ad
aspettarci. Cento mani appassionate si tendono verso di noi.... Cento
sguardi ebbri e inebbrianti cercano febbrilmente fra noi l'unico dio
invisibile: l'esaltante vessillo italiano!


Alle sette di sera, dietro al sipario del Teatro Rossetti, noi
contendiamo i lembi tricolori di una poesia al capo della polizia
austriaca, pettoruto e bardato di decorazioni, mentre una folla
torrenziale inonda fragorosamente le gallerie....

Quando ci mostriamo finalmente alla ribalta, tutto il popolo di
Trieste è davanti a noi.... tutto, con l'ardente gioventù dei suoi
maschi bellicosi, con lo scintillìo di eleganza parigina che dà
risalto alla flessuosità appassionata delle sue donne. A destra, in
un palco, la grazia felina e squisitamente spirituale di Delia Benco,
scrittrice ispirata, dallo stile affascinante come la sua _toilette_
artisticamente originale. Con lei è Silvio Benco, l'illustre e grande
romanziere del _Castello dei desideri_. Nello stesso palco, Willy Dias,
la geniale scrittrice di cento indimenticabili novelle, e la bellissima
signora Ciatto. In un palco più vicino alla scena, la superba figura,
romantica e notturna, di Nella Doria Cambon, poetessa dal volo pensoso
e nostalgico. Le sta al fianco l'amica nostra Elda Gianelli, poetessa
che inneggiò recentemente al verso libero con ala di genio.

In platea, la signorina Haydée, la scrittrice ben nota che tanto
onora Trieste col suo versatilissimo ingegno; il dottor Prezioso,
grande patriota, giornalista-principe, dominatore di pensieri e di
folle; il direttore dell'_Indipendente_, Zampieri, fortissimo campione
dell'irredentismo; il dottor Cimadori, il poeta Riccardo Pitteri, il
dottor Spadoni, Carlo Banelli, l'avvocato Costellos, presidente della
Società Filarmonica, l'ingegnere Menesini, il poeta futurista Luigi
Crociato, il poeta Cesare Rossi, e moltissimi altri notabili della
città.

Fuori, rumoreggia violentemente la marea d'un migliaio di persone, tra
le fetide dighe dei poliziotti.

Si urla allo scandalo; mani di spettatori naufraganti si aggrappano
alle poltrone; altre stringono disperatamente rotonde calvizie,
come se abbrancassero il mondo per salvarlo. Occhi moribondi cercano
ansiosamente dei crocifissi introvabili. Cresce il tumultuare della
calca: è la grande insurrezione delle mummie. Non una italiana:
tutte austriache o _leccapiattine_. Ma la possente gioventù trionfa.
Tutti i maschi sono in piedi, e coi pugni, con gli scoppi della voce,
costringono i morti a ricoricarsi nei loro scanni tombali.

striscioni apparsi in gran numero a tutte le cantonate della città.
Infatti i sei giovani poeti che reciteranno mercoledì i loro versi al
Politeama Rossetti hanno accettato come insegna del loro sodalizio il
manifesto del futurismo lanciato l'anno scorso dal Marinetti: del quale
manifesto molto si rise e molto si discusse, e si rise perchè veramente
andava oltre a ogni seria intenzione di rinnovamento letterario; e
si discusse perchè spalancava ambo le porte a un problema che è forse
il supremo problema della letteratura: è fatale che l'arte si atteggi
sempre conforme al passato, e si giudichi sempre con le opinioni che
furono del passato? ovvero non deve trarre essa i suoi impulsi dalle
concitazioni della vita moderna, e giudicarsi a norma delle aspirazioni
che ciascuno di noi ha verso il futuro?

Il manifesto del futurismo premette dunque una contraddizione alla
legge del perpetuo ritorno di ciò che fu; e se questa è una legge, esso
contiene un'illusione o un inganno, se no è una legge, esso contiene,
in forme brutali, un'enunciazione di verità. Il che non può decidersi
dopo un anno dall'apparizione del manifesto, e mentre il mosto fermenta
e non si è fatto vino. Non giudichiamo dunque il futurismo che allo
stato di ebollizione; limitiamoci a presentare i futuristi che sono
allo stato solido di personalità: uno di essi, e il loro capo, F. T.
Marinetti, non ha più nemmeno bisogno di presentazione; poichè già
lo conosce il nostro pubblico come un poeta d'impulso e di fervida
fantasia: all'opera sua nell'ultimo anno non aggiunse che un dramma,
_Les poupées électriques_, inventato molto ingegnosamente sul tema
delle segrete affinità delle anime che sì sostituiscono inconsce l'una
all'altra, dapprima nell'indeterminatezza delle commozioni psichiche,
poi nella concretezza delle sensazioni. Non è necessario nemmeno
presentare il giovane siciliano Federico De Maria, che fu l'anno
scorso fra i lettori dell'Università del popolo: il suo libro _La
leggenda della vita_, scritto quasi tutto in versi liberi, ma con rime
e assonanze e ricchezza di melodia, lo rivelò come uno dei poeti che
meglio fanno suonare il lor pensiero nella armoniosità della lingua
nostra.

Una sorpresa per il pubblico potrebbe essere Paolo Buzzi, il più
complicato temperamento del gruppo. Vasto intelletto; volontà ambiziosa
e tenace che lo disciplina a una costanza di lavoro quasi sovrumana;
gusto non ancora purificato, non ancora naturalmente sensibile alle
proporzioni di ogni opera d'arte, qualunque essa sia. È milanese.
Sorse anni or sono, vincitore di un concorso letterario della rivista
_Poesia_, con un romanzo, _L'esilio_, dove aveva cercato di mettere
tutta la sua mente: e poichè la mente era vasta, il romanzo uscì in tre
volumi. Troppo; non tutto aveva lo stesso valore; ma c'erano capitoli
mirabili per verità e ricchezza di colore, per lucida esposizione di
idee, per trascrizioni d'una vorticosa vita fantastica. La stessa
impressione d'un uomo che ha molte cose da dire si riceve dal suo
volume di versi _Aeroplani_. Il contenuto ne è più denso, più vario
che nei consueti libri di versi; la vita delle città vi è vissuta con
una anima complessa d'uomo che sente dentro di sè una folla; la natura
vi è descritta con colori che paiono e sono nuovi soltanto perchè
sono più esatti. Ma anche qui regna talvolta il disordine, la febbre
dell'improvvisare, l'irriflessione, la mancanza di associazione delle
idee e di continuità delle forme; è un vigoroso e penetrante ingegno
non ancora tanto padrone della sua vita strabocchevole da placarla in
un'opera d'arte.

Enrico Cavacchioli invece, è un artista: cesella le strofe, e le
fonde nello stampo del bronzo; scrive di rado in versi liberi come i
suoi compagni, e non sono i suoi versi migliori. La sua originalità
è fatta di precisione: precise le visioni, per quanto strane, morbose
e macabre; preciso il vocabolo; preciso e ben ponderato il suono. Se
qualche suo componimento ha la forza dell'allucinazione, la ricava
dalla saldezza, dall'incisività di ogni segno tracciato dal suo stile
acuto ed acre.

Di Aldo Palazzeschi confessiamo di non conoscere che una poesia, ma
bellissima: _La regola del sole_. È scritta con una espressione di
candore e di umiltà appropriata alla visione ingenua; con un ritmo da
fiaba, morbidamente irregolare e dolcemente monotono. Ricorda, per la
ispirazione e per le forme, il Maeterlinck della prima maniera: _Les
sept princesses_. Ma non si può dire che lo imiti; fa una propria opera
d'arte, molto limpida, molto chiara, interessante. Infine Armando
Mazza, poeta pur lui, ci è annunziato come un magnifico dicitore
di versi, e come tale ebbe gran plauso a Palermo. Egli reciterà non
soltanto le proprie poesie, ma anche quelle d'altri futuristi: Libero
Altomare, Corrado Govoni, e infine di colui che questa pleiade di poeti
venera come il suo sole: Gian Pietro Lucini, un poeta lombardo che da
più di vent'anni vive in continuo arricchimento e in continuo rigurgito
del pensiero e in indefesso fermento e che ha scritto, tra dieci libri,
in una forma di versi inventata da lui, un fervido, caleidoscopico
poema di evocazione del settecento filosofico e lussurioso: _La
prima ora de la Accademia_. Egli, per vero, si schermisce dall'essere
futurista; ma i futuristi dicono che è il loro padre. Già, ogni futuro
ha un passato.


Non è mirabilmente espressa in questa accorata sollecitazione l'ansia
delle tre piccole in lutto che si raccomandano alla donna vestita di
giallo, che per loro rappresenta la sfinge?

Di questi quadri vaghi, semplici tratti di penna, eppur profondamente
espressivi, il Palazzeschi ne ha in quantità. Come ha bizzarrie che
parrebbero inqualificabili e nondimeno son note d'un sentimento vivo
che restano nei nostri orecchi, gamma che involontariamente la memoria
ci ripete.

Non sono versi quelli della Fontana malata, per esempio. Ma quella
fontana noi la vediamo e la sentiamo tossire. Così vediamo il Borgo
tramontano, che non ha finestra al sole e le tien tutte chiuse, tutta
la giornata, per aprirle soltanto all'ora del tramonto che gli abitanti
e le campane salutano; per ritirarsi e tacere poi fino al tramonto
seguente. Così vediamo Regina Carmela e Regina Carlotta e le Nutrici, e
le Nazarene, donde forse il primo germe di quella stupenda Regola del
Sole, che il poeta dirà, crediamo, alla serata aspettata. La Regola
del Sole è un ordine di mistiche adoratrici dell'astro. Un gruppo di
signore s'è comperata un'isoletta in mezzo al mare, donde non si vede
terra nè vicina nè lontana, e ivi vivono beate, nella loro strettissima
clausura, aspettando ogni giorno il sole, meste nei giorni di nebbia,
felici in quelli di splendore. E non muoiono d'alcun male, si spengono
dolcemente, e quando una trapassa le altre la cantano beata perchè
salita ad unirsi al sole.

Insomma domani il pubblico triestino avrà l'impressione immediata della
poesia che è l'ultima espressione moderna ed il primo passo verso un
rinnovamento, speriamo, felice.

                                                     _Elda Gianelli._


AUGUSTO DATTA

nell'“Azione Socialista„.

Mercoledì 12 avrà luogo al Politeama una serata di lettura poetica alla
quale, per la prima volta in Trieste, prenderà parte un gruppo di poeti
italiani che leggeranno i loro componimenti.

I poeti che udremo sono tra quelli che aggruppatisi intorno alla
rivista «Poesia» diretta da Marinetti e che già conta cinque anni di
vita, sono assurti alla fama benchè giovanissimi. Merito questo che
va attribuito alla Rivista stessa la, quale ebbe sempre per scopo
principale di sostenere le giovani forze nel campo della letteratura.

Per dare al pubblico un'idea di questa serata, nulla è più
consigliabile di una scorsa all'ultimo fascicolo di questa rivista
battagliera dove sono raccolti gli ultimi lavori inediti dei poeti
Paolo Buzzi, Enrico Cavacchioli, Corrado Govoni, Aldo Palazzeschi e
del direttore Marinetti. Questi poeti si distinguono per una grande
audacia d'ispirazione e benchè diversi nella loro estrinsecazione
artistica, sono tutti animati dall'identico ideale di rinnovazione
letteraria e dal medesimo odio per ogni forma di classicismo rancido e
di convenzionalismo accademico.

Furono vivamente combattuti recentemente, quando con soverchia violenza
forse, ma con profonda sincerità, si battezzarono _Futuristi_ cioè
_avveniristi_ ad oltranza, inalberando come un vessillo, il famoso
manifesto del Futurismo pubblicato dal _Figaro_ di Parigi e lanciato
con tanto clamore attraverso l'Italia.

Il pubblico che non potè farsi un'idea esatta di ciò che _futurismo_
vuol dire, giudicherà il 12 gennaio le opere di questi giovani poeti
futuristi, i quali null'altro desiderano, in fondo, che una maggiore
libertà letteraria di fronte alle tendenze viete e retrograde di cui si
fanno forti alcuni dei poeti moderni.

Paolo Buzzi ed Enrico Cavacchioli sono già noti per i loro volumi:
_Aereoplani e Incubo velato_ che suscitarono violenti polemiche e
approvazioni vivissime; Aldo Palazzeschi, di cui leggiamo in «Poesia»
una squisita fantasia poetica: _La regola del sole_, leggerà brani del
suo volume di prossima pubblicazione: _L'incendiario_.

Vi sarà fra loro un mirabile declamatore: Armando Mazza, già molto
applaudito nei teatri di Palermo, il quale dirà alcune poesie di
giovani poeti del medesimo gruppo ma che per ragioni diverse non
potranno partecipare a questa interessante serata.

Udremo così i versi di Gianpietro Lucini, di Libero Altomare, Giuseppe
Carrieri, Enrico Cardile, Mario Betuda, Luciano Folgore, Berardo
Sbraccia e di molti altri.


Un magnifico teatro: le poltroncine tutte occupate, la platea zeppa,
le gallerie ben popolate. Il «futurismo» ha agitato la curiosità del
pubblico, e il pubblico, scoccata appena l'ora, non nasconde la sua
impazienza di vedere i «futuristi». Compariscono alla ribalta: sono
tre: Marinetti, che il pubblico riconosce e saluta con un applauso,
Aldo Palazzeschi e Armando Mazza. I due altri che erano promessi, Paolo
Buzzi ed Enrico Cavacchioli — lo annuncia il Marinetti — non poterono
allontanarsi da Milano: le loro poesie saranno recitate da lui e dai
colleghi. Frattanto, alla recitazione delle poesie il duce della scuola
vuol premettere un breve esordio per dichiarare in che consista il
futurismo. L'esordio è violentissimo; nè crediamo il pubblico abbia
mai ricevuto sulla faccia parole più violente. Afferma la volontà di
svincolare i vivi dai morti, la volontà di intraprendere una acerrima
lotta perchè una quantità di poeti, di pittori, di musicisti, di
statuarî dei nostri tempi, che dimenticati o ignorati, patiscono la
fame o soccombono moralmente all'avvilimento e alla tristezza, abbiano
una buona volta sgombro il cammino da quel culto del passato e delle
glorie fatte e strafatte al quale con neghittoso misoneismo dedica
tutta sè stessa l'umanità. Il futurismo vuole la gloria per gli artisti
vivi; non per gli artisti morti. Se il suo libero linguaggio offende le
abitudini del pubblico, il Marinetti riconosce al pubblico il diritto
di fischiarlo; non chiede applausi, ma fischi.

Il pubblico invece applaude. Il discorso era stato detto con veemenza:
conteneva una rivendicazione sociale dei diritti dell'arte giovane e
diseredata; la folla vi aveva riconosciuto un'idea generosa e non aveva
badato all'aggressività della forma.

Quindi si levò Armando Mazza e declamò il noto manifesto del
«futurismo». Una voce forte e squillante; un dicitore che par
tranquillo e padrone di sè. Due buoni polmoni e un'uniforme inflessione
energica sostituiscono la varietà dell'espressione e il colorito che
non è molto ricco. Ma il manifesto contiene cose troppo enormi, per
essere ascoltate placidamente, o sia pure con amabile scetticismo, da
un'assemblea di duemila persone: quando si giunge agli incendî delle
biblioteche, agli annegamenti dei quadri e delle statue trovate nei
musei, alla gioia vandalica degli incendiarî dalle dita carbonizzate,
sorgono mormorii, poi grida ostili ed opposizioni clamorose. Una parte
del pubblico batte le mani; un'altra parte fischia e rumoreggia; dalle
gallerie si saetta qualche invettiva.

L'irrequietudine, che a quando a quando è tumulto, continua mentre
Aldo Palazzeschi recita con voce fievole e bianca la sua _Regola del
sole_. Egli sciupa completamente la sua poesia che, a leggersi, è
bellissima. Pochi soltanto ne colgono qualche parola; gli altri cercano
distrazioni.

È il momento di maggior trambusto della serata. Poi l'ordine si
ricompone; e la recitazione può continuare senza impedimenti. Ma la
tempesta, piccola o grande che fosse, si è ripercossa sul palcoscenico:
la voce di Armando Mazza non è più quella, e anche il suo modo di
leggere i versi, con il testo sotto gli occhi e presentandosi di
profilo al pubblico, è il meno comunicativo che possa essere. Il
giovane dicitore non è ancora avvezzo ad affrontare la folla; il
Marinetti invece sì; la padroneggia con bella forza nervosa; e riesce
ad imporle e a farle gustare la larga linea di due liriche di Paolo
Buzzi e dell'_Eroe futuro_ di Federico de Maria. Sono gli squarci più
applauditi. Si recitano anche brani di Libero Altomare, di Corrado
Govoni, del Cavacchioli e la folta e meditata sì, ma eternamente lunga
poesia che Gian Pietro Lucini compose per la sciagura di Sicilia e di
Calabria.

A proposito di futurismo e di poeti futuristi, molti si chiedevano
in questi giorni di fervida pubblicità per gli albi, che cosa
veramente volesse dire questo benedetto futurismo, che cosa veramente
pretendessero i cinque nomi di poeti che facevano capolino ad ogni
svolto di via: Marinetti, Buzzi, Cavacchioli, Palazzeschi, Armando
Mazza.

C'era un programma, una formula nuova che unisce in collettività
poetica questo gruppo di giovani coraggiosi? Oppure il futurismo non è
altro se non una bandiera per essere sventolata d'occasione, tanto per
costringere tutti i pigri ad accorgersi anche di questi ribelli figli
dell'oggi?

Occorre la violenza della pubblicità per scuotere l'interesse
sonnecchiante. Ed il duce dei futuristi, il principe di questi
guerrieri lo sa molto bene, ed a parere di certuni abusa della violenza
della réclame. Benchè infine la réclame d'oggigiorno nè sia uguale
nè possa essere simile a quella in uso 50 o 100 anni or sono. Tutto
è suscettibile di trasformazione, ed ormai sarebbe sciocco ancora il
credere... al trionfo della modestia.

La serata non fu priva d'incidenti. C'era dell'elettricità nell'aria.
Il teatro aveva un aspetto dei più imponenti. Folla in platea,
nelle poltroncine; folla nelle gallerie, nel loggione. La repubblica
letteraria triestina figurava nei palchetti.

Indispose alquanto una parte del pubblico l'annuncio che, dei cinque
poeti futuristi, non poterono recarsi a Trieste che tre: Marinetti,
Mazza e Palazzeschi. Mancavano Paolo Buzzi e Cavacchioli.

— Beato voi che avete sentito ciò! — non potè fare a meno di esclamare
il giovine.

C’era in questa frase inaspettata tanto di sacro che non risi quasi
nemmeno internamente.

Mentre io dicevo ancora qualche altra cosa di lei, sempre ansioso di
scoprire il filo di Arianna di quell’enigmatico amore, egli stesso
strappando con forza i suoi occhi turchini ad una incantata visione,
uscì a dire.

Ma il suo viso fissava, tutt’occhi, quel
casotto abbandonato, e si vedeva che conteneva il pianto.

Così si fosse trattato di un vero elefante!

Con quanto piacere gli avrei gettato un buon laccio al piede!
