Alla matteina la Lucrezia, andava natoralmente col suvo cabà a far
la spesa e tùtt i zercaven di appiccicarci la roba più iniqua che
fosse nel mercato! Sono arrivati perfino a venderci del pesse di due
settimane primma, che quant la veins a casa al pars che ci venisse il
colera... e quant me andò a spalancar el fnèster dal lâ dla piazza, al
fo un urel di gioia per parte dei negozianti sottoposti, ch'j urlaven:
èl sendich l'ha la banda in casa!

La povra Lucrezia, d'altra part, non ne aveva colpa, perchè nel parto
d'Ergia perdette l'uso del naso, che se può andar bene fenna che a s'ha
i bambini piccoli, al dvéinta una dsgrazia, comme nel caso attovale,
quand si deve acquistare una partida ed pèss!

E queste schernie che dimostrano la baseza dei miei incrati suditi,
sono uova e zucchero, in paragòn delle calunnie il quale mi hanno fatto
segno da tùtt i lâ. Per darcene una edea smorta, pallida, basta che ci
dichi che per l'affare d'aver inavgurato i becchi del gas, mi dicevano:
èl sendich di becch, e una note lo venero a scrivere nei muri del
Monicipio col pane di gesso.

Per esempio, j aveven numinà medico condotto, che nessuno poi
conduceva, ùn che aveva studiato da ingeniere... di modo tale che io mi
credetti in obligo d'intervenire.

Prese tempo una settimana perchè era in aretratto, e perchè lavorando
in casa, èl ragazzol ci aveva portato via qualche nato e due o tre
decessi.

Cossa arêni fatt lòur? Me an al so, mo per parte mia ci aggiunsi ed
purtar sùbit tutta la popolazione in Comune e a mettersi subito in
corrente, tant da psèir savèir, se non preciso, almanch un zirca, i
morti dentro l'anno.

Infatti doppo quindici giorni am purtò una carteina, dov risultava
che a lui non risultava nessun morto, però aveva sentito a dire che
nel cimitero era stà suplè un omarino, che infatti non si vedeva più a
girare per il paiese.

Stabilito quindi su dati statitici che la mortalità non c'era, an
vols più vèdder alter e dissi all'ingeniere che rimanesse pure al suvo
posto, che fava benone.

Il dazio di sportazione per esempio, non era micca osservato. Tanti
donn passaven con la sô brava sporta, e nessuno ci guardava dentro.

A ciamò el guardi daziari e a li amunè; non l'avessi mai fatto! Im
saltonn a j ucc' comme duve galletti, esclamando che la sua spezione
l'era quèlla di badare ch'in purtassen dèinter di bû viv e delle
castellate, e che l'era inùtil guardar al donn nella sporta come sopra.

Mo negli altri siti, comme ci dicevo io, i spunciòunen, punzecchiano,
fino i carri del lettame per vèdder che a n'i foss tramèzz, soja me,
un rifreddo, o una pasta margheritta, e qui invece danno dei calci
idraulici, per vî' d dèl moj ch'j è atach ai stival, a delle sorcenti
inesorabili di ricchezza mobile, mo è per quello che siete così in
bolletta, e se non vi decidete di fare il fisco anche qui, avrete
la bancarotta, com è quèlli del scol comunal, che non cè n'è una che
stia più insieme, tanto sono sguinguagnate. Pensate che sono appunto i
fischi, l'ultima espressione della vera libertà.

Questo io lo dicevo nel Consiglio Comunale, mo i cunsîr favano orecchi
da mercanti, perchè j eren giùst mercant, uno da porci all'ingrosso, ne
comprava uno d'ammazzar in dòu volt per averlo sempre fresco, un'alter
commerciava in erbagg, mazz ed sulfen, fava mareina, spazzareinn,
una specie di bottegajo e quindi quella cossa di dire del dazio ci
dava fastidio — e j aveven propost di metterlo, con un articolo che
esclodesse i consilieri e gli accessori comunali — e non il Sindaco? a
fazz me, dando un pugno sù int la tavla, ma dice uno, lui è estero, non
è dei nostri, quindi deve pagare. Capessni che belle edee di govismo di
dire a noi sì, a lui no?

Mo, non avevano micca da fare con un subiol, con un flauto, io dissi:
mettiamola ai voti, lòur erano duve e i messen int la pgnatta, che favo
servire per urna, un fagioleto bianco caduno e me, ne gettai un pugno
neri, e quant si fu allo scrotinio di lista, c'era 27 di maggioranza
contro duve.

Un nuovo cespite di risorsa comunale che avevo pensato di metter
su, l'era quèl della Società vespasiana, che essendo un paese
convulsivo piuttosto, si potevano fare ottimi affari, mo per farmi
dell'opposizione anche in questo, i cminzipionn a tirar in ball i
calcol che sono i nemici di tali industrie.

Da qui hanno da capir che strazz, che cencio di una babilogna a m'era
andà a tirar adoss; e che an me pseva aritrovar bene. Aggiunghino,
per piacere, l'aria che non conferiva alla famiglia, che a j era la mî
Ergia che sèimper l'am piulava, mi piallava, perchè la conducessi nel
villino, dsevla lî, che ci aveva detto che era nei pressi d'Ùngia ed
toch, perchè fra quelle mura telluriche non mi ci si posso veddere,
puvreina! La casa poi si capiva che era fatta di fresco, tant es
sintêvel a stari dèinter, con un umido, che ci siamo presi tutti dei
dolori romantici che l'è un piacere. Dal lato dell'interesse non è
possibile che me la cavi, com dseva la Lucrezia che per la colomia
domestica l'è nada a posta. E cossa doveva star a fare allora? Ci fù un
momento che al pareva che alla ragazza ci fosse capitato un partito,
mo sul più bello, l'era partito davèira e lei, poverina, ci venne
il magone, come d'uso, che pianse amaramente e disse: babbo, babbo
involiamoci da queste mura, che non ci hanno dato che dei dolori tanto
interni che di fuori!

Sapendo che i miei buoni amici _dell'Ehi! ch'al scusa..._ mi avrebbero
sempre ripreso di nuovo con essi, gettai il manico dietro l'accetta
e accettai i consigli delle mie donne, abbandonando l'ingrata unghia
tacchina e tornando alla mî Bulògna e nel camerone. È vero che sono
senza casa, ma la trovarò; la mî Ergia è feliz, la Lucrezia anche,
dunque mettiamosi tranquilli e speriamo in venti migliori.

Am sòn artirà, l'è vèira, ma pr' èl frèdd, pel nervino dell'Ergia,
per la mancanza di mezzi, ma non perchè abbia avuto pavura di quegli
attacchi poverili.

Torno dunque fra voi a fare il vomo pubblico, ben felice di non essere
più al potere che tanti disicanni e amarezze mi ha procurato.

Tersuà a lòur sgnòuri.

E l’ascensione del peso, con relativo atleta spagnolo, incominciò subito
lenta e sicura. Lo sforzo era gigantesco: gli occhi bianchi di Peppino
sembravano galleggiare nel sangue: l’Eracle di marmo in riposo s’era
trasformato in un Eracle di porfido sollevante Anteo.

Ad un tratto, quando già la vittoria era sicura (ed era sempre una bella
vittoria, anche supponendo che il peso controllato e bollato dall’atleta
spagnolo fosse stato di cinquanta chili invece che di cento!) ecco si
ode uno schianto secco e si vede il nostro Peppino abbassarsi di un
palmo contro terra mentre lo spagnolo si getta impaurito sulle nostre
spalle. Il mozzo d’una ruota del triciclo aveva ceduto. Lo spagnolo
riprese prontamente dalle mani di Peppino il suo peso e, poggiatolo in
terra per ritto, e impugnatone il manubrio a mo’ di lancia, volle
stringere la mano di Peppino dicendogli solennemente: — Collega, ora
credo a tutto quello che hai raccontato e che racconterai: saresti degno
di misurarti col mio glorioso maestro Santiago Machacapulgas! e più non
si può dire!

Ma la sua voce reboante fu travolta dal clamore dei nostri «evviva!».
Peppino schizzava sudore e gioia da tutti i pori, e il sudore gli colava
giù a rigagnoli per le valli del suo vasto torace e la gioia la sfogava
schiacciando tra le sue ogni mano che gli si tendeva, e baciando a
quattro doppî gli amici più vecchi. Quando fu la volta di _Bullet_ che
gli tese la mano tutta esultante, ci fu tra quei due ritratti della
salute un tale scambio di occhiate, che Peppino, credendo certo di
meritarsi un tal premio per la sua vittoria, se la tirò giù addosso, le
cinse la vita con le sue braccia formidabili e incominciò a baciarla di
santa ragione. La nuova vittoria, sebbene più facile della prima,
suscitò un eguale scoppio di applausi.

Ma aimè! avevamo fatto i conti senza l’oste.... il quale in quel
momento, non visto da nessuno, era sopraggiunto di ritorno dalla sua
operazione finanziaria; senza dir verbo aveva sfondato come un ariete il
nostro cerchio plaudente, e, con pronta decisione, cacciava avanti uno
dei suoi vasti piedi, dirigendolo sulle due teste colpevoli.

Fu un lampo. Il piede arrivò a destinazione.

Ma quando Otello fece per ritirare il suo arto con l’evidente disegno di
ripetere il colpo, non gli fu possibile. _Bullet_ con uno strillo da
maialetto impaurito era ruzzolata in terra, poi fuggita via in bottega;
e quanto allo strumento della sua vendetta, esso era stato fulmineamente
e irrevocabilmente afferrato dalle mani di Peppino. I due si guardarono
in faccia.

Il faccione imperturbabile e ancora ridente di Peppino dimostrava
apertamente il suo tranquillo piano di battaglia. Sembrava dire: Per
conto mio, non ti lascio il piede sino a che non ti son passati i
bollori.

Invece la faccia grifagna di Otello dimostrava un farraginoso rimuginìo
interno, in cui tutti i più inverosimili disegni di difesa e di offesa
venivano volta a volta accolti e scartati. Ma il piano del gran Peppino
non era sbagliato: a lungo andare, quella forzata posizione cicognesca
non poteva non ricondurre nell’animo di Otello quella serena e profonda
filosofia che gli aveva sempre appianato ogni scabrosità della vita.

Al tocco eran capitati per caso a bere sette o otto capitani inglesi, e
Peppino, che sapeva l’inglese, li aveva tirati nel gioco già
incominciato, e le sterline correvano più del solito sulle modeste
tavole di Otello, ed egli, dal suo trono, ne fremeva di orgoglio e
ragionava forte, tra sè e sè, come non mai.

Io, dopo aver regolarmente perduto quel poco che avevo in tasca, ero
solito accomodarmi alla prima tavola sotto il banco, che a quell’ora era
sempre vuota, per schiacciare un sonnellino. Tenevo moltissimo a quel
sonnellino di mezz’ora perchè quasi sempre sognavo di vincere.


